+++
date = 2025-02-02
description = "ante toki pi lipu „Pain is information“ tan jan Kepano"
title = "„pilin pakala li sona“"

[extra]
lang = "tok"
+++

sina lili la sina luka e ijo seli, la ijo li pakala e sina. pilin pakala ni li pana tawa sina e sona: o luka ala e ijo seli.

<!-- more -->

sina wile tawa wawa kepeken noka taso la sina wile e pilin pakala. taso sina ken awen tawa li ken pini tawa. jan mute li toki e ni: jan ala li ken weka e pilin pakala, taso jan ale li ken weka e pilin ike tan pakala. sina ken wile e pilin pakala weka pilin ike.

pilin pakala li sona. sama la sona li pilin pakala. sina ante e nasin lawa sina la sina pali suli. sona mute li ken kama kepeken taso pali suli . 

sina ken kama sona tan pilin pakala kepeken tenpo lili la sina ken ni tan pilin pakala sin lon tenpo poka. o pana ala tawa sina e pilin pakala sama. sona sin li tan pilin pakala sin.

jan mute li toki e ni: sona li wawa. pilin pakala li sona la pilin pakala li ken kama wawa. sina wile ni la sina o kama sona lawa e pilin ike sina: lupa tan pakala li pona lukin[^1].

sina pini pilin pakala la o alasa sona tan pilin ni. sona li pona la o alasa e pilin pakala sin. sina kama sona.

[^1]: [lipu „Scars are beautiful“](https://stephango.com/scars) tan [jan Kepano](https://stephango.com/) lon toki Inli
